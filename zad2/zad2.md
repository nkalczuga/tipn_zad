# ~~Mitologia nordycka~~

Wielkie nordyckie mity to jeden z korzeni, z których wyrasta nasza tradycja literacka - od Tolkiena, Alana Garnera i Rosemary Sutcliff po _"Grę o tron"_ i [komiksy Marvela](https://i.gifer.com/RALU.gif). Stały się też inspiracją dla wielu obsypanych nagrodami bestsellerów Neila Gaimana. Barwne przygody Thora, Lokiego, Odyna czy Frei fascynują współczesnego czytelnika, a żywy, błyskotliwy język sprawia, że aż proszą się o to, by czytać je na głos przy ognisku w mroźną gwiaździstą noc.

### Kosmogonia

Centralny element kosmogonii skandynawskiej to _Völuspa_, opowieść o drzewie życia, **Yggdrasilu**, świętym jesionie. Jest tym co święte, osią i miejscem łączącym wszystko we spólnym ładzie w kosmosie. W mitologicznej pieśni o Yggdrasilu drzewo życia jest niszczone przez jelenie i węże symbolizujące to, co niepewne i groźne. Yggdrasil jednak żyje dzięki **Nornom**, podlewającym święty jesion wodą ze studni **Urdand brunnen**. W mitologii skandynawskiej Yggdrasil łączy dziewięć światów:

  - **Asgard** – siedziba Asów
  - **Wanaheim** – siedziba Wanów
  - **Álfheim** – siedziba elfów
  - **Muspelheim** – kraina ognia (zamieszkiwana przez ognistych olbrzymów)
  - **Helheim** – kraina zmarłych, ciemności. Znajduje się w _Niflheimie_.
  - **Niflheim** - świat lodu, mgły i zimna. Znajdują się w nim królestwa _Jotunheim_ i _Helheim_.
  - **Svartalfheim** – kraina mrocznych elfów (krasnoludów/ karłów)
  - **Jötunnheim** – kraina lodowych olbrzymów.
  - **Midgard** – świat środka, kraina ludzi


**Niflheim**, **Jötunnheim** i **Muspelheim** tworzyły razem **Utgard** - świat zewnętrzny.

### Przykłady bogów skandynawskich

| Asowie  | Wanowie  | Inni  |
|---|---|---|
| Baldur |Frejr   | Hel  |
| Hajmdal  | Freja  |  Mimir |
| Loki |Njord   | Urdur  |
|Odyn   | Gullweig  |  Aegir  |
| Thor |  Skirnir  |   Norny |
| Widar  |   Kwasir | Sol  |
|  Frigg  |   |   Máni |

#### Wikingowie i mitologia nordycka w literaturze

Poniżej przedstawiono listę wybranych książek, które zawierają motywy mitologii nordyckiej:
1. _Mitologia nordycka_, Neil Gaiman
2. _Władca Pierścieni_, J.R.R. Tolkien
3. _Zaginione wrota_, Orson Scott Card
4. _Dziecko Odyna_, Siri Pettersen
5. _Pan Lodowego Ogrodu_, Jarosław Grzędowicz
6. _Hyperion_, Dan Simmons
7. _Thorgal_, Jean Van Hamme, Grzegorz Rosiński
8. _Magnus Chase i bogowie Asgardu_, Rick Riordan
9. _Runy_, Joanne Harris
10. _Zaklęty miecz_, Poul Anderson

Wątki mitologiczne pojawiają się także w filmach takich jak, np. [Thor](https://www.filmweb.pl/film/Thor%3A+Ragnarok-2017-707970) czy serialach, np. [Wikingowie](https://www.filmweb.pl/serial/Wikingowie-2013-659055).
